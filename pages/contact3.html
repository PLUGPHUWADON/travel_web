<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ปราสาทสด๊กก๊อกธม</title>
    <link rel="stylesheet" href="/css/contact.css">
</head>
<body>

    <main>
        <div class="boxleft">
            <a href="/index.html"><span>←</span></a>
            <div>
                <img src="/images/sn1.jpg" alt="">
                <img src="/images/sn2.webp" alt="">
            </div>
        </div>
        <div class="boxright">
            <div>
                <p><span>ปราสาทสด๊กก๊อกธม </span>โบราณสถานประเภทหินแบบศาสนสถานฮินดูปราสาทก่อด้วยหินทรายและศิลาแลงตามลักษณะศิลปะเขมร แบบคลัง-บาปวน ในช่วงพุทธศวรรษที่ 15-16 ผังปราสาทด้านนอกเป็นกำแพงแก้ว ก่อด้วยศิลาแดง ยาวราว 127 เมตร มีทางเข้าหลักคือโคปุระ หรือซุ้มประตูด้านทิศตะวันออกสร้างด้วยหินทราย ผ่านโคปุระเข้ามาจะพบคูน้ำรูปตัวยูล้อมปราสาท กว้างราว 20 เมตร ถัดเข้าไปเป็นระเบียงคดล้อมรอบตัวปราสาทยาวราว 42.5 เมตร มีโคปุระอยู่กึ่งกลางกำแพงระเบียงคดทั้งสี่ด้าน ปราสาทนี้หันหน้าไปทางทิศตะวันออก ด้วยความเชื่อของขอมที่ว่า ทิศตะวันออกเป็นทิศแห่งพลังแสงสว่างและสิริมงคล ส่วนทิศตะวันตกเป็นทิศแห่งความตาย นอกจากนี้ผังปราสาท ยังแสดงให้เห็นถึงความเชื่อเรื่องจักรวาลของศาสนาฮินดู โดยมีเขาพระสุเมรุอยู่กึ่งกลางล้อมด้วยห่วงน้ำมหึมา ปรางค์ประธานเปรียบเสมือนเขาพระสุเมรุล้อมรอบด้วยเสาเป็นปริมณฑลบ่งบอกว่าเป็นเขตศักดิ์สิทธิ์สูงสุด ด้านหน้าปรางค์ประธาน บริเวณมุมระเบียงคดเป็นที่ตั้งของบรรณาลัยสองหลัง สันนิษฐานว่าเป็นที่เก็บตำราคัมภีร์</p>
            </div>
        </div>
    </main>
    
</body>
</html>